Lasagne kevyemmin

Lasagnen kevyempään versioon upotetaan maukasta tomaattikastiketta, reilummin kasviksia, proteiinirikasta rahkaa ja raikasta sitruunaa.

Lasagnesta tulee helposti rasvapommi. Kun teet valkokastikkeen kevyemmin, lasagne kevenee kummasti. Tällä reseptillä tehdessäsi kaloreita kertyy yhteen annokseen 495. Jos haluat pihistää kaloreista vielä himpun verran lisää, vaihda lasagnelevyt kesäkupitsasta leikattuihin siivuihin.
4 annosta
Valmistusaika 40 min + paisto 45 min
Ainekset
1 sipuli
3 valkosipulinkynttä
2 porkkanaa
1 palsternakka
400g naudanjauhelihaa, jonka rasvapitoisuus on enintään 10 %
125g kirsikkatomaatteja
400g tomaattimurskaa
1 rkl hunajaa
1 rkl balsamicoa
1 rkl kalakastiketta
1 tl suolaa
½ sitruuna
½ dl hienonnettua lehtipersiljaa

Valkokastike
1 prk 3 juuston kermaa
250 g (rasvatonta) maitorahkaa
½ sitruunan kuori
1 tl suolaa

Lisäksi
9 lasagnelevyä 

Valmistus 

Valmista jauhelihakastike
Kuori ja hienonna sipulit ja juurekset hyvin pieneksi. 
Ruskista jauheliha omassa rasvassaan, lisää sipulit ja juurekset loppuvaiheessa. 
Puolita joukkoon kirsikkatomaatit. 
Lisää myös tomaattimurska, hunaja, balsamiviinietikka ja kalakastike. 
Anna hautua kannen alla noin 20 minuuttia, kunnes juurekset ovat pehmeitä. 
Mausta suolalla, sitruunankuorella ja mehulla. 
Hienonna joukkoon lehtipersilja.

Valmista valkokastike. 
Kuumenna ruokakerma kattilassa. 
Sekoita joukkoon rahka, sitruunankuori ja suola.

Kokoa ainekset lasagnevuokaan
Kaada vuoan pohjalle kolmannes jauhelihakastikkeesta. Laita päälle 3 lasagnelevyä ja kolmannes rahkakastikkeesta. Toista sama kahdesti.

Kypsennä uunin alatasolla 200 asteessa noin 45 minuuttia. Anna vetäytyä ennen tarjoamista.
Copyright Krista Kupariharju (https://www.soppa365.fi/reseptit/pastat-ja-risotot/maailman-paras-kevytlasagne) 
